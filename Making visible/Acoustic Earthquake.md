## ACOUSTIC EARTHQUAKE  <br>

I terremoti sono delle manifestazioni naturali in grado di distruggere qualsiasi cosa presente nel proprio raggio d’azione, portando via purtroppo anche innumerevoli vite umane.
Una volta che l’evento sismico termina, rimane poco di ciò che esso ha intaccato, ma il ricordo legato all’esperienza dei fortunati sopravvissuti sarà qualcosa che nessuno potrà cancellare. Tale ricordo purtroppo interessa non solo gli adulti ma anche i bambini che avranno sicuramente più difficolta nel riprendere la tranquillità della vita di tutti i giorni.
Il progetto ha come obiettivo la realizzazione di uno strumento musicale, ottenuto partendo dell'onda sismica, concepito per attività laboratoriali a scopo didattico e ricreativo per i bambini che hanno vissuto l’esperienza traumatica del terremoto.

“Il cielo è plumbeo e cade qualche goccia.
Corro tra la folla come posso, schivando le persone, tenendo stretto il telefonino.
Non posso chiamare nè spedire messaggi, non so nemmeno se potrò connettermi a Internet.
Supero negozi, alberi, insegne che ogni giorno mi accompagnano mentre cammino assonnata verso il lavoro.
L’adrenalina non mi fa avvertire la stanchezza, corro verso la mia meta.”
Claudia Casu

### Concept 
In geofisica i terremoti (dal latino: terrae motus, che vuol dire "movimento della terra"), detti anche sismi o scosse telluriche (dal latino Tellus, dea romana della Terra), sono vibrazioni o assestamenti improvvisi della crosta terrestre, provocati dallo spostamento improvviso di una massa rocciosa nel sottosuolo.
L’obiettivo di questo progetto è quello di intervenire sulla memoria derivata dall’esperienza del terremoto. Partendo infatti da questa, anche attraverso l’estrapolazione dei dati relativi ai sismi, si punta ad intervenire catarticamente sulla percezione della stessa.
L’oggetto che verrà prodotto vuole conferire un nuovo significato ai terremoti attraverso la reinterpretazione del suono e della forma. La forma dell’oggetto, derivata dall’onda sismica, servirà a mettere in relazione i diversi tipi di terremoti rapportando le differenze tecniche tra gli stessi, mentre il suono derivato dalle diverse forme potrà essere utile a stimolare il bambino nell’approccio al dialogo con l’educatore.
Si potranno quindi analizzare e rivisitare le caratteristiche legate ai sismi, esprimendo i concetti di intensità e di magnitudo tramite l’ausilio di un oggetto fisico (strumento musicale a fiato) che contenga queste informazioni, le quali saranno fruibili mediante tre dei nostri sensi: vista, tatto e udito.
La magnitudo detterà la forma dell’onda sismica e quindi la cassa di risonanza dello strumento, mentre il valore d’intensità del sisma servirà a stabilire una scala di grandezza (da 1 a 10) attraverso la quale verrà scalato l’oggetto. Lo strumento musicale verrà diviso in parti assemblabili e ogni sisma avrà la propria colorazione per poter essere facilmente  distinguibile. 
Il suono prodotto non sarà più quello associato alla distruzione, sarà quindi possibile mettere in relazione anche diversi avvenimenti.
In definitiva un sisma potrebbe forse presentarsi come qualcosa di meno catastrofico, qualcosa che sia diversamente percepibile dall’essere umano, in maniera tale da affrontare 
tale argomento con la possibilità di poterlo mettere in relazione con altri.
Che suono aveva il terremoto del 2009 in Aquila? Hanno la medesima forma e lo stesso suono il terremoto del 1908 che ha raso al suolo Messina (magnitudo 7.0) e quello del 13 gennaio 1915 in Abruzzo (magnitudo 6.8)?


### Ricerca
La grandezza di un terremoto si misura con due valori diversi: la magnitudo e l’intensità. La magnitudo (ideata nel 1935 dal famoso sismologo statunitense Charles F. Richter) si usa per misurare quanto è stato forte un terremoto, cioè per stimare quanta energia elastica quel terremoto ha sprigionato. Infatti fra la grandezza, o magnitudo, e l’energia di un terremoto c’è un rapporto matematico molto particolare. Ogni volta che la magnitudo sale di una unità l’energia aumenta non di una, ma di circa 30 volte. In altre parole, rispetto a un terremoto di magnitudo 1, un terremoto di magnitudo 2 è 30 volte più forte, mentre uno di magnitudo 3 è 30 per 30 volte, cioè 900 volte più forte!
L’altro modo per misurare un terremoto è secondo la sua intensità. Ad essere presi in esame qui sono gli effetti sull’ambiente, sulle cose e sull’uomo. Se la magnitudo di un certo terremoto è solo una, l’intensità invece può cambiare da luogo a luogo, secondo quel che è successo a cose e persone; in genere, più ci si allontana dall’epicentro e più diminuisce. L’intensità di un terremoto viene espressa con la scala Mercalli, dal nome del sismologo italiano che, all’inizio del XX secolo, diffuse a livello internazionale la classificazione dei terremoti secondo gli effetti e i danni che producevano. Questa scala, successivamente modificata da Cancani e Sieberg, si compone di dodici gradi: più alto il grado, più disastroso il terremoto.


### Referenze
Dopo una prima fase relativa allo studio degli aspetti tecnici sui sismi e sul rapporto tra suono e forma necessario a comprendere i parametri ad essi correlati, si è ritenuto opportuno svolgere un’indagine per individuare materiale di ispirazione utile allo sviluppo progettuale.

Realitat’s disegna paesaggi mircosonici attraverso una stampante 3D e un mapping algoritmico che segue una traccia musicale.
Queste sculture portatili sono uniche ed ognuna di esse è la rappresentazione formale delle diverse tracce musicali.
Ogni album musicale viene copiato in Processing il quale mappa ed estrapola il suono di ogni canzone in coordinate che la stampante 3D converte in massa solida.
Gli oggetti vengono stampati mediante una serie di anelli, ma la loro forma può variare bruscamente raggiungendo altezze, profondità e angoli differenti.

L’artista Dmitry Morozov attraverso  Rx2 raccoglie i dati sugli urti della crosta terrestre (terremoti), catturando tutti quelli al di sopra della scala di magnitudo di 0,1 magnete Richter. In una giornata media ci sono fino a 200 di questi terremoti. 
I dati vengono convertiti in segnali che controllano i motori collegati a un gruppo di batterie acustiche Thunder Drums. Questi Thunder Drums sono costituiti da una molla attaccata alla pelle del tamburo, quindi quando viene scossa la molla si muove e crea una risonanza continua attraverso il corpo dello strumento, non a differenza del rumore del tuono. Il rumore che emette definisce il carattere di un terremoto abbastanza bene.

Presentata come un'installazione audiovisiva generativa, Seismik Geopole è un sistema tra l'esterno e l'interno attraverso la trasmissione di dati sismici, meteo e ambientali. Catturati in tempo reale, i dati trasmessi sono determinati da un sistema informatico che ci racconta la natura e l'origine dei dati e la traduce in modo visuale, contemporaneamente, su due schermi. Oltre a queste sorgenti di acquisizione multipla, vengono catturati i dati di quattro vulcani della regione e poi ristampati anche in tempo reale su lastre metalliche. Questa procedura di re-trasmissione è una ri-interpretazione dei dati come vibrazioni che vengono poi trasmesse alle piastre che generano suoni e movimenti. Questo lavoro che evoca il movimento invisibile sotterraneo delle piastre tettoniche è una visione del linguaggio ambientale e di ciò che ci comunica.

  https://adesigndaily.wordpress.com/2012/08/27/3-d-printed-microsonic-soundscapes-music-translated-into-form/

  http://www.everydaylistening.com/articles/2015/4/3/sonify-earthquakes-worldwide.html

  http://www.kolgen.net/nuevo/seismik-england/


### Rilevamento dati 
Il sismografo è uno strumento per la registrazione dei movimenti sismici, costituito da un dispositivo capace di mantenersi in relativa quiete rispetto al suolo quando questo entra in vibrazione e connesso a un oscillografo che traccia il diagramma temporale della vibrazione. 
Il primo passo per lo sviluppo del progetto è quello dell’acquisizione dati relativi ai valori di magnitudo e di intensità del terremoto. Successivamente se la traccia del sismogramma è in formato vettoriale si devono estrapolare le coordinate (x, y) dei punti che generano la curva sismica, altrimenti bisognerà prima vettorializzarla tramite l’operazione di ricalco dinamico in Illustrator (software per l’elaborazione grafica vettoriale). 

### Prototipo software
Una volta acquisite, le coordinate per la costruzione della curva vengono inserite in Processing (linguaggio di programmazione utilizzato per la visualizzazione dati) dove attraverso l’importazione della libreria Shapes 3D si procede a compiere l’operazione di revolving utile ad ottenere il modello 3D. È possibile scegliere la modalità di visualizzazione della mesh - drawMode - in modalità texture (caricando all’interno di una cartella un’immagine in formato jpeg), solid o wireframe. Attraverso - rotation x, y, z - presenti nel mouseDragged si può tramite trackpad esplorare il modello 3D facendolo roteare lungo i tre assi.

È stata poi costruita un’interfaccia grafica attraverso la libreria ControlP5 dove l’utente può interagire con il modello 3D, impostando tramite uno slider la scala di grandezza del modello 3D (la quale è associata ai valori d’intensità relativi al terremoto) e la colorazione della superficie (attraverso la quale l’utente può distinguere facilmente tutti i pezzi che compongono un determinato oggetto). Mediante tre bottoni - toggle - è possibile settare le tre modalità di visualizzazione (solid, texture, wireframe).

Da Processing, importando la libreria OBJExport, è possibile esportare il modello 3D in formato .obj e importalo in qualsiasi programma di editing 3D. Attraverso la libreria PdfExport invece si può esportare in formato .pdf la schermata con l’oggetto 3D vettoriale.

Prototipo hardware ed interazione
Il progetto verte sull’importanza di poter ‘’toccare con mano’’ il prodotto di questa esperienza proprio per rendere maggiormente percepibile le caratteristiche di un dato terremoto.
Inoltre le forme ottenute dai diversi sismi potranno essere suonate attraverso l’innesto di un apposito bocchino che andrà ad incastrarsi sui vari pezzi modulari stampati offrendo un’importante esperienza educativa soprattutto per i bambini. L’interazione avrà quindi due fasi la prima mediante l’utilizzo dell’interfaccia grafica costruita tramite Processing e per la quale serviranno quindi un pc ed un mouse per l’esplorazione del modello 3D e la seconda attraverso la percezione tattile e sonora dell’oggetto prodotto tramite stampante 3D.

### Sviluppi futuri
Negli sviluppi futuri del progetto è prevista la realizzazione di vere e proprie attività laboratoriali all’interno di Istituti scolastici, in particolare modo nelle zone colpite da terremoto.
I bambini potranno creare il proprio strumento musicale partendo dall’onda sismica e sviluppando forme nuove magari differenti l’una dall’altra. Il laboratorio potrebbe sfruttare non solo la tecnologia della stampa 3D ma anche altri strumenti come un tornio per produrre artigianalmente il proprio strumento musicale. Alla fine del processo di produzione degli strumenti si potrebbe pensare di far suonare questi da un gruppo di musicisti.
Un’altra strada percorribile, per evitare eventuali problematiche legate all’utilizzo della strumentazione per la produzione degli oggetti, potrebbe essere quella di produrre degli elementi base che poi verranno assemblati in differenti composizioni proprio dai bambini.


### Sitografia

  http://www.udine20.it/il-terremoto-dentro-lesperienza-di-claudia-italiana-a-tokyo/

  http://www.binapg.it/sismogrammi

  http://www.menichella.it/sismolab/sismo6.html

  https://it.wikipedia.org/wiki/Sismografo

  https://it.wikipedia.org/wiki/Sismogramma

  https://www.soundviz.com/

  http://zimoun.net/works.html

  https://ingvterremoti.wordpress.com/faq/faq-domande-frequenti-sui-terremoti/#_Toc423523389

  https://adesigndaily.wordpress.com/2012/08/27/3-d-printed-microsonic-soundscapes-music-translated-into-form/

  http://www.everydaylistening.com/articles/2015/4/3/sonify-earthquakes-worldwide.html

  http://www.kolgen.net/nuevo/seismik-england/

  https://processing.org/reference/










